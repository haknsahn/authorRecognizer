Elma yiyin, çay için gribe geçit vermeyin 



Elma, brokoli ve çay; dünyayı tehdit eden 'domuz gribi'ne etki eder mi bilinmez ama yıllardır aşina olduğumuz normal griple savaşta çok başarılıdır!.. 

Grip virüsü, ofisinizde geç saatlere kadar kalıp üç kişinin işini tek başına üstlendiğiniz zamanları çok sever. Ayrıca; yolculuğa çıktığınız, hastalık öncesi gözlerinizin kızarmaya başladığı ve yorgunluktan çöktüğünüz zamanlar da, grip virüsünün en sevdiği dönemlerdir. Eğer sürekli olarak stres altındaysanız, grip virüsü tıpkı satıcının dikkatini başka bir yere çekmeye çalışan bir mücevher hırsızı gibi, vücudunuzun savunma sistemini çökertmek için zaman kollar.

Brokoli sevmez 
Allah'tan bu virüsün sevmediği birkaç lezzetli şey de var! Örneğin elma, brokoli, çay ve kırmızı soğan... Bu besinler, 'kersetin' olarak adlandırılan flavanoidler açısından zengindir. Fiziksel yorgunluk sonucu, bağışıklık sisteminin çökmesi flavanoidler sayesinde belli ölçüde engellenebilir. Ellerinizi yıkamak ise, kendinizi virüslerden korumak için yapabileceğiniz en önemli şeydir. Bakterilerden ve mantardan bahsetmiyoruz bile... Sonuç olarak; 'kaçınılmaz şekilde' grip tehlikesiyle karşı karşıya iseniz hemen bir elma yiyin ya da çay için. Sonra da ellerinizi yıkayın! 
