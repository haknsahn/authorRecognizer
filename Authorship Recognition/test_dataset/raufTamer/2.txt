Lânet olsun
30 Aralık 2009

Görüyorsunuz.
Mahkeme kararıyla Ordu’nun mahremiyetine bile girebiliyorsunuz ama BDP’lileri adliyeye getirtemiyorsunuz.
Neden?
Çünkü onlar imtiyazlı.
Birinci sınıf vatandaş onlar.
- Bizler zenciyiz.
Hakim “gel buraya” deyince ödümüz kopar, koşa koşa gideriz.
Onlar gitmez.
*
Şu kadarcık örnek yeter.
Ne istediklerini anlamak mümkün değildir. Memlekette hır çıksın da ne olursa olsun.
Mahkeme kararıyla ve tabii polis gücüyle en üstat hukukçunun evi aranabiliyor, en değerli profesörler tutuklanabiliyor ama bu Ahmet Türk ve arkadaşlarına yan bakılamıyor.
Neden?
- Çünkü onlar imtiyazlı.
İlle sürüklene sürüklene götürülecekler ki dünyaya rezil olalım.
*
Savcı ve Hakim kanunu uygulamaktadır.
- Efendim böyle kanun mu olur?
Yürürlükte kaldığı sürece o kanuna uyacaksın.
Albayı tutuklayabiliyorsunuz generali yargılayabiliyorsunuz ama bu beyleri ve hanımefendileri ifade vermeye getirtemiyorsunuz.
Neden?
- İmtiyazlı onlar.
Kanun işlemez.
Devlet de kim oluyormuş.

.........

Diyorum ki inceldiği yerden kopsun.
Açılım maçılım, hepsi lânet olsun.
Nasıl olsa vakit kazandılar.
Bir sorsunlar bakalım İmralı’ya:
- Gidelim mi, gitmeyelim mi?
Bakarsınız tıpış tıpış giderler.
Zira maksat hasıl olmuştur.
İşte, Kürtlere en büyük kötülüğü bunlar yapmaktadır.