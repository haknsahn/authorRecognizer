ürk Telekom, bir süre önce başlattığı sosyal sorumluluk kampanyasıyla ihtiyaç duyulan illere okul yapmaya başlamıştı. Bu kapsamda yeni bir okulda Başbakan Recep Tayyip Erdoğan, Milli Eğitim Bakanı Nimet Çubukçu ve Türk Telekom Regülasyon ve Destek Hizmetleri Başkanı Şükrü Kutlu'nun katılımıyla Konya'da açıldı. Bu binayla birlikte Türk Telekom Okulları adlı proje kapsamında firma 47 tane tesis yaptırmış oldu.

800 öğrenci kapasiteli 24 dersliği bulunan Konya Türk Telekom Sosyal Bilimler Lisesi'nde, 200 kişi kapasiteli yemekhaneli kız, erkek pansiyonu ve çok amaçlı bir salon yer alıyor. 8 eğitim binasının inşa edildiği projede şu ana kadar 47'si okul olmak üzere toplam 72 eğitim binası tamamlanarak Milli Eğitim Bakanlığı'na teslim edildi ve 6 eğitim binasının daha yapım çalışmaları devam ediyor. Proje tamamlandığında, yaklaşık 40 bin öğrenciye modern tesislerde eğitim imkanı sunulması hedefleniyor.