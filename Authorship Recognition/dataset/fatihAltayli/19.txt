Serap'ın fotoğrafını da parti binalarına astır Ahmet Bey 

AÇILIM ne büyük umutlarla başlamıştı.
Halktan bile inanılmayacak ölçüde destek vardı.
Terör bitecekti. Ardından yavaş yavaş huzur gelecek, iş gelecek, aş gelecekti.
Öyle umuyordu herkes.
Ama "umutlu" olanların hesaba katmadığı bir şey vardı.
DTP-PKK açılım falan istemiyordu.
Onların derdi başkaydı.
Sudan bahanelerle açılımın önünü kestiler. Hükümetin zaten net bir planı yoktu.
Her şey iyiye gideceğine eskisinden beter oldu.
Açılım ele yüze bulaştı ve Türkiye çok tehlikeli bir noktaya doğru sürükleniyor.
Bu sürüklenişin en büyük sorumlusu ise kendini terörden soyutlamayı beceremeyen
DTP-PKK.
Ahmet Türk dün, "Bu olaylar partinize olan inancı zedelemiyor mu?" sorusuna,
"Demokratik tepkimizi göstermediğimiz zaman da eleştiriliyoruz" yanıtını verdi.
Ahmet Türk'ün demokratik tepki dediğinin ne olduğunu görüyorsunuz değil mi!
İstanbul'da otobüsle seyahat etmekten başka bir günahı olmayan 17 yaşındaki Serap,
DTP-PKK molotofuyla yakılarak öldürülüyor, İdil'de öğretmenevi ve öğretmenler
taşlanıyor.
Diğer olan biteni zaten biliyorsunuz.
Bunun adı "demokratik tepki".
İzmirliler taş atınca "faşizm" oluyor, DTP-PKK'lılar atınca "demokratik tepki".
Dün dediğim gibi, tam anlamıyla bir "toplumsal şuur kaybı".
Kimse 17 yaşındaki Serap'ın ölümünün ne alama geldiğinin farkında değil.
Kimse "gerçek demokratik tepkinin" ne olduğunu düşünmüyor bile.
Ben size bir şey söyleyeyim mi?
Gerçek bir demokraside, halkın akıl tutulmasına maruz kalmadığı bir ülkede, Serap
gibi bir kayıp yaşandığı zaman ne olur biliyor musunuz?
Türkiye'nin dört bir yanında, her ilde binler, milyonlar sokaklara dökülür, terörü
lanetler. Serap "kanlı teröre karşı aklıselimin simgesi olur".
Ama nerede?
Gerçek demokrasilerde, gerçek milletlerde.
Demokratik tepki budur.
Türkiye'de ise devlet düşmanlığının, ülke düşmanlığının adı "demokratlık"
zannedildiği için kimse gerçek bir demokratik tepki göstermez.
Meydan taş atanlara kalır, molotofla çoluk çocuğu yakanlara kalır.
İkiyüzlü, dandik demokraside aynı eylemi yapanların bir kısmına faşist denir, bir
kısmına demokrat.

İmralı'da yalı versen kesmez

SİZ zannediyor musunuz ki, DTP-PKK'nın giderek dozu artan eylemlerinin gerekçesi,
terör örgütü lideri Abdullah Öcalan'ın cezaevi koşulları.
Alakası yok.
Öcalan'a 100 metrekare oda versen yine yetmez.
Bu sefer yüzme havuzu isterler.
Onu da versen, yanına arkadaş diye "kadın" isterler.
Onu da versen... Tövbe tövbe..
Maksat o değil.
Maksat, Öcalan'ın serbest kalmasını sağlamak. Bakın ben size söyleyeyim.
Önce Öcalan'ın F tipine nakli istenecek. Sonra, "Cezaevi olmaz. Evinde gözaltında
olsun Erbakan gibi" diyecekler.
Sonunda "serbest" kalsın. Ondan sonra da "Meclis'e girsin".
Sonunda gideceği yer bu. Bilesiniz.
Tabii uluslararası bölgesel koşulların PKK'ya yer bırakmadığını da görüyor ve ona
göre bir hazırlık da yapıyorlar.
Yakında ne demek istediğimi anlarsınız.