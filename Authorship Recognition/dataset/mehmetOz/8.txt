Doğal tatlandırıcılar, şekerin yerini tutmuyor 

'Kalorisi düşük' olduğu için 'şişmanlatmaz' zannettiğiniz bitki özlü tatlandırıcılar, beynin tokluk merkezi tarafından kayda alınmıyor! Bu yüzden canınız tatlı istediğinde gerçek şeker yemeniz gerekiyor 
Tatlı ihtiyacını karşılamak söz konusu olduğunda; yapay tatlandırıcıların 'ateşli bir taraftarı' olduğumuz söylenemez. Kalorisiz tatlandırıcılarla ilgili sorun; beynin tokluk merkezi için görünmez olmalarıdır. Bu yüzden de tatlı ihtiyacını bastıramamaları! 

Sonuç şu: Canınızın bir şey daha, bir şey daha ve bir şey daha çekmeye devam etmesi... Peki ya yeni 'doğal' tatlandırıcılar... Onlar daha mı iyi? Yoksa sadece daha mı pahalı? İşte bu konuda bilmeniz gerekenler: 

SABIR OTU ŞURUBU 
Gerçekler: Bu tatlı şurup, Güney Amerika'da yetişen kaktüs türü bir bitkiden elde ediliyor. Tadı bala benziyor. Sabır otunun kalorisi şekerle aynı. Ama şöyle bir yönü var; sofra şekerinden çok daha tatlı olduğu için, daha az kullanmanız yeterli oluyor. Böylece daha az kalori alıyorsunuz. Peki, ne kadar mı? Şekerin çeyreği ya da sekizde biri kadar sabır otu şurubuyla, şekerden alacağınız tatlandırıcı etkisinin aynısını elde edebilirsiniz. 

* Bizim kararımız: Şeker ihtiyacınızı karşılamak için şeker kullanın. 

STEVIA (ŞEKER BİTKİSİ) 
Gerçekler: Kalorisi sıfırdır ve şekerden 200 kat daha fazla tatlandırıcı etkisi var. Bu yüzden Stevia'nın mükemmel tatlandırıcı olduğunu düşünebilirsiniz. Ama çabuk karar vermeyin. Eğer, bu tatlandırıcının daha düz bir karın için kısa yol olduğunu düşünüyorsanız, unutmayın; beyindeki tokluk merkezi tüm yapay tatlandırıcılar gibi Stevia'yı da algılamıyor! 

* Bizim kararımız: Tüm tatlandırıcılar için söylenecek söz şudur: 'Doğal' demek 'daha iyi' demek değildir. Ona bakarsanız siyanür de doğaldır! Şekerin tadını çıkarmak için en iyi yol, doğal halidir. Meyvelerde ve doğal şeker içeren diğer besinlerde olduğu gibi... 
 
İLİŞKİLİ HABERLER 
 
Doğal tatlandırıcılar, şekerin yerini tutmuyor 
 
Bir kaşık bal 64 kalorilik enerji veriyor 
 
Üzüm yiyin, zihniniz lastik gibi esnek olsun 
 
Takviye gerekiyor 

