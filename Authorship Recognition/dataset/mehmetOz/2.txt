Trigliserit, görmezden gelinecek bir yağ değildir! 

Son günlerde yağlarla ilgili her yerde bir şeyler söyleniyor ama trigliserit (TG) denen kan yağı yeteri kadar önemsenmiyor. Oysa yüksek seviyelerdeki trigliserit; inme riskinizi iki katına çıkarır ve kalp krizi olasılığını da yüzde 72 oranında yükseltir. (Tahlil sonuçlarında 100'ün üzerinde çıkan TG oranı yüksektir.) 

SİNİR HASARI YAPAR 
Bu yağ; kalp hastalığı geçmişi yüksek olan ailelerde ise kalp-damar hastalıkları riskini normalden yüzde 38 daha fazla artırır. Bunlar yetmezmiş gibi; eğer diyabetiniz varsa yüksek trigliserit seviyesi ciddi boyutta gelişecek sinir hasarı ihtimalini körükler. Trigliserit normalde, yediğiniz yiyecekteki ekstra kalorileri, yağ hücrelerine uzun dönemli depolamak için taşır. 

KALP KRİZİ YAKLAŞIR 
Ancak, aşırı kilolu, hareketsiz ya da mangalda et kızartmaya düşkünseniz; karaciğeriniz aşırı kalorileri hemen TG yığınlarına dönüştürür! Sonra da; damar duvarlarınızda plak gelişimini hızlandıran küçük ve ultra iğrenç LDL'lerin (kötü kolesterol) üretimi için kullanır. Aşırı trigliserit ayrıca iyi kolesterol (HDL) düzeylerini de azaltarak sizi kalp krizine daha yaklaştırır!

TEMBELLİK YAPARAK KASLARI GÜÇLENDİRİN 
Bir spor salonuna yazıldığınızda ya da evinize koşu bandı aldığınızda yapacağınız en iyi şey; düşündüğünüzden daha az hareket etmek ve tembellik yapmak olmalı! 

30 GÜN 30 DAKİKA 
Yüksek tempolu bir aerobik ya da ağırlık kaldırma rutinine (ya da her ikisine birden) başlamak; kayan kumların üzerine bina yapmak gibidir. İkisi de uzun ömürlü olmayacaktır. Yapmanız gereken en akıllıca şey; koşmadan ya da ağırlık kaldırmadan önce yürümektir. 30 gün boyunca her gün 30 dakika yürüyüş yapın. Bu hafif egzersiz; kaslarınızdaki enerji fabrikasını çalıştırarak size daha fazla güç verecektir. Ayrıca vücudunuza gereksiz yere yüklenerek sakatlık yaşama ihtimalini de azaltır. Enerji fabrikaları düzgün çalışmaya başlayınca; egzersiz temponuzu ve ağırlığını artırabilirsiniz.

ÜLSER ÖPÜŞEREK GEÇER!
Ülseriniz olabilir mi? Genellikle insanlar midenin verdiği sinyalleri doğru algılayamaz ve ne tür bir hastalığa sahip olduklarını anlayamaz. Ülser hastalığıyla ilgili de birçok kavram hatası vardır. İşte bu yanlış inanışların en belirginleri: 

 Öpüşerek ülser olabilirsiniz... 
DOĞRU: Ülsere sebep olan bakterinin adı 'helikobakter pilori'dir. Biriyle öpüştüğünüz zaman bu bakteriyi o kişiden kapabilirsiniz! 

 Ülseriniz varsa yemekten sonra kendinizi daha kötü hissedersiniz! 
YANLIŞ: Aslına bakarsanız sık sık yemek yemek, ülserli hastaların kendilerini daha iyi hissetmesini sağlar. Çünkü yedikleriniz, ülseri tetikleyen mide asitlerini nötrleştirir. 

 Dayanılmayacak bir ağrınız yoksa, tedavi olmasanız da olur... 
YANLIŞ: Bazı ülser türleri, midenizin katmanlarını yavaş yavaş aşındırır ve bu da zamanla mide kanamasına yol açar. Bu hastalığın en iyi tedavi yöntemi ise doktora görünmektir...

İÇKİ İÇMEZSENİZ KİLO VERİRSİNİZ
 Trigliserit oranlarını yükselten etkenler arasında; glikoz ve fruktoz gibi standart tatlandırıcılar yer alır. TG düzeylerini uçurmamak için doğal içecekleri tercih edin. Yemekten sonra tatlı yerine sadece bir mevsim meyvesi yiyin. 
 Kilo vermek TG ile savaşta çok işinize yarar. Kilonuzun sadece yüzde 5 ile 10'unu kaybetmek bile; TG seviyelerini 33 ile 72 puan arasında indirebilir. 
 Bira, şarap ve kokteyllerden birkaç hafta uzak durun ve kan seviyelerinizi yeniden kontrol ettirin. 
 Tirigliserit oranınız hâlâ yüksek mi? Eğer TG'niz bütün önlemlerinize rağmen 200'ün üzerinde ise; doktorunuz size reçete yazacaktır. Bu reçetede muhtemelen yüksek dozda Omega 3 yağ asidi ya da statin bulunacaktır.

DAHA FAZLA YEŞİLLİK YİYİN DAHA ÇOK YÜRÜYÜŞ YAPIN
Trigliserit oranınız 100'ün üzerinde mi? O zaman bu önerilerimiz işinize yarayacak, diğer kan yağlarınızın oranını da azaltacak. 
1. BOL BOL YÜRÜYÜN: Günlük yürüyüş programlarına 5 bin adım ekleyenlerin TG düzeyleri sadece altı haftada yüzde 19 geriliyor. Bu egzersiz, karaciğerdeki trigliserit fabrikasını yavaşlatıyor. 
2. SALATA SOSU YOK: Doymuş yağlarla yüklü kremalı salata soslarını bırakın ve yeşil salatalarınızın üzerine zeytinyağı gezdirin. Biraz avokado ve ceviz de ekleyin. Somon, alabalık ve keten tohumundaki koruyucu Omega-2 yağlı asitlerinin de TG'leri indirme gücü olduğu biliniyor. Balık sevmiyorsanız, balık yağı kapsülü (günde 2 gram) ya da DHA haplarını (600 mg) kullanın. 
3. DAHA FAZLA YEŞİL: Yeşillikleri artırın. Ispanak, brokoli, bezelye, Brüksel lahanası, yeşil lahana ve pazıda; trigliserit düşürücü 'alfa lipoik asit' bol miktarda bulunur. Bu yüzden bol bol zeytinyağlı yeşil salata yiyin. Sebze yemekleri pişirin. 
4. BEYAZA HAYIR: Tahılları çok rafine kullanmayın. Bir araştırma; rafine karbonhidratların TG düzeylerini yüzde 50 ila 60 arasında artırdığını göstermiştir. Beyaz ekmek, dürüm, kraker ve makarna yerine lif oranı yüksek tam tahıllı besinler tüketin. 
 

