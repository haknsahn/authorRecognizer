Gerçek Bir "Büyük İnsan": Mehmet Haberal 

  
Geçen Pazar yazılarımdan birinde Cemil Sena'nın Büyük Adam Olmak kitabından yaptığım alıntılar çok ilgi uyandırdı. 
Bu Pazar da aynı konuyu sürdürmek istiyorum sevgili okurlarım: 
Bir insanı "büyük" yapan özellik nedir? 
Nefsini yenmesi mi? 
Bilgili olması mı? 
Başkalarına yardım etmesi mi? 
Bireysel çabalarıyla hayat kurtarması mı? 
Tıbbı geliştirmesi mi? 
Eğitimi yaygınlaştırması mı? 
Üyesi olduğu toplumun yaşam standartlarını yükseltmesi mi? 
Toplumsal bilinci geliştirmesi mi? 
Sanata, edebiyata, bilime katkı sunması mı? 
Bilgilerini, becerilerini yazarak, uygulayarak, öğreterek, gençlere, yeni kuşaklara yardımcı olması mı? 
Hastaneler açması mı? 
Üniversite kurması mı? 
İnsanlığa hizmet etmesi mi? 
* * *
Bir insanı "büyük" yapan özellik nedir? 
Örgütçü olması mı? 
Eğitimci olması mı? 
İnsanlara örnek olması mı? 
Öncü olması mı? 
Liderlik yapması mı? 
Kahramanlık yapması mı? 
* * *
Bir insanı "büyük" yapan özellik nedir? 
Aydınlanmış olması mı? 
Akılcı olması mı? 
Bilimsel olması mı? 
Kaynak yaratması mı? 
Kaynakları en verimli biçimde kullanması mı? 
Değerli insanlarla çalışması, iyi takım kurması mı? 
Takımını iyi motive etmesi, iyi yönlendirmesi mi? 
Doğru hedeflere yönelmesi mi? 
Hedeflerini gerçekleştirmesi mi? 
Başarılı olması mı? 
* * *
Bir insanı "büyük" yapan özellik nedir? 
Akıllı olması mı? 
Zeki olması mı? 
Çalışkan olması mı? 
Nazik olması mı? 
Terbiyeli olması mı? 
Kültürlü olması mı? 
Ahlaklı olması mı? 
Vatanını, milletini sevmesi mi? 
Demokrat olması mı? 
Hümanist olması mı? 
* * *
Bir insanı "büyük" yapan özellik nedir? 
Sempatik olması mı? 
Kendini başkalarının yerine koyabilmesi, empatik olması mı? 
İnsanları sevmesi mi? 
İnsanlar tarafından sevilmesi mi? 
Başkalarını takdir etmesi mi? 
Başkaları tarafından takdir edilmesi mi? 
* * *
Bir insanı "büyük" yapan özellik nedir? 
Yaptıklarının takdir edilmemesi mi? 
Haksızlığa uğraması mı? 
Acı çekmesi mi? 
Hapse atılması mı? 
* * *
Sevgili okurlarım, kimi zaman bu özelliklerin sadece bir teki bile bir insanı "büyük" yapmaya yeter. 
Ama yaptıklarıyla, yaşadıklarıyla, duruşuyla bütün bu soruların yanıtlarını olumlu veren bir kişi hiç tartışmasız "büyük insandır". 
"Böyle bir kişi var mıdır?" derseniz... 
Yanıtım "Evet" olacaktır: 
Mehmet Haberal. 

