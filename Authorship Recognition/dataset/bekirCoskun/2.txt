SAVCIMIZ hâkimimizi suçlayınca,hukukumuz savcımızı sorguladı veo sırada yargımız adliyemizi bastı...
Polisimiz Emniyet Müdürü‘ müzü yakaladığından hemen sonradır ki, jandarmamız karakolumuza girdi...
Güvenlik kuvvetlerimiz ile asayiş ekiplerimiz arasında çatışma son anda önlenirken, zaten vali’miz de vilayetimize kızdı...
Başbakan‘ımızın devletimizi suçlaması ise Çankaya’daki Başkumandan’ımızın Ordu‘muza kızmasına denk geliyor...
İşte tam bu sırada:
Bakan‘ımıza askerimiz suikast mı düzenliyor ne derken... Halbuki ordumuz askerimizi izliyordu...
Sonunu biliyorsunuz:
Polisimiz askerimizi yakaladı...
Tüm bu olanlar, devletimiz ile hükümetimiz arasındaki çatışmadan ileri geliyor...
Bunun üzerine demokrasimiz ile cumhuriyetimizin mücadelesini koyarsanız, yönetim biçimimiz ile idare şeklimizin kavgasını daha iyi anlarsınız.
Nitekim bu yüzdendir; iktidarımız devletimiz ile savaşıyor...
Ve polisimiz askerimizi yakalıyor...
Bunca yıllık meslek hayatımda böyle bir şey hiç görmemiştim...
Dünyanın en ilkel devletlerinde olacak şeyler, gözlerimizin önünde her gün yaşanıyor ve bizler seyrediyoruz.
Bu olanlar; tarikat destekli dinci kadroların, devlete tümden el koyma çabası...
Devlet içinde bir savaşa dönüştü, önümüzdeki günler beter olaylara gebe...
Havada kötü kokular var...
Türkiye’nin aklı başında insanları, sorumluluk bilinci olan sivil örgütler, gerçek Türk aydınları ve çocuklarını çağdaş bir ülkede büyütmek isteyenler, ya kendi yazgılarına el koyacaklar...
Ya da...
Mukadderatımız, istikbalimizi berbat edecek...
 

