Bu yaşananlara pek bir mana veremeyenler, gördükleri yerde soruyorlar..
Nedir bu olan biten?
Grizu patlaması diyorum..
Başlıyorum anlatmaya..
Diyelim ki madendeyiz.. Yeni bir galeri açılacak..
Yani madende açılım yapılacak..
Gaz var mı yok mu diye ölçen alet yoksa.. Varsa bile kullanma gereği duyulmamışsa..
Madenin havası önemsenmemişse..
Yeni galeri açmak için, açılım yapmak için küçük bir dinamit..
Güm!..
Ertesi gün gazetelerde manşet..
Bursa faciasını hatırlayın.. Gaz kaçağı 19 cana mal oldu..
Grizu için dinamit de şart değil.. Metan gazı yoğunlaşınca ekipmanların ısısı bile patlatır..
*  *  *
Toplumsal hayatta da benzer bir vakayı yaşadık.. İktidar Kürt açılımı yapmak istedi..
Havadaki metan gazını ölçmedi..
Habur’dan, İmralı’dan gaz sızıntısı var mı yok mu diye bakmadı.. Ya gazölçer aleti yoktu ya da ihmal etti.
İktidar, Kürt açılımı konusunda ilk adımı attı..
Madendeki gibi küçük bir dinamit..
Güm!..
Madenciler bilir.. Metan gazının havadaki miktarı yüzde biri geçerse tehlike var demektir..
O gazın dışarıya atılması gerekir..
Havanın açılıma müsait hale getirilmesi gerekir..
Yoksa.. Dinamite bile gerek yok
Güm!
*  *  *
Son bir ayda yaşadığımız hadise budur..
Metan gazı kaçağı grizu patlamasına neden oldu?


Denizler de yangınlar da artık onlara emanet!..
Almanya’da Deniz Feneri e.v için ikinci iddianame çıktı..
Asıl adamlar, ele başları Türkiye’de diyorlardı ya..
Onlar için..
18.5 milyon euro’yu hiç etmekle suçlanıyorlar..
Kim onlar?
Bildik isimler.. 
RTÜK üyesi Zahit Akman, Kanal 7’nin sahibi ve yöneticileri Zekeriya Karaman, İsmail Karahan, Harun Kapıyoldaş için..
*  *  *
Peki bu arkadaşlar ne yapıyor?
Karaman ve Karahan itfaiyeci oldu.. Yetmedi denizci de oldular..
Efendim ihale kazanmışlar!..
*  *  *
Meseleyi biliyorsunuz.. 898 itfaiyeci ile 350 güverte adamının belediyeye ait BİMTAŞ adlı şirketle ilişkisi kesildi..
Mecbur bu iki arkadaşın şirketine geçecekler.. Geçmezlerse kapının önü!
*  *  *
Adam gemici.. İDO’ya ait gemilerde görev yapıyor.. Kendinin belediyede çalıştığını zannediyor..
Hayır..
1 Ocak’tan itibaren çalışmayacak.. Etkin Eğitim adlı bir şirkette çalışacak..
Adam itfaiyeci.. Çalıştığı yer neresi?  
Lapis Eğitim..
Olur mu böyle şey demeyin..
Oldu!..
*  *  *
Bu iki şirket nereye bağlı?
Beyaz Holding’e..
Hani Almanların Deniz Feneri yolsuzluğuyla ilişkilendirdikleri yere..
*  *  *
Amaç ne diye sormayın.. Emek ticareti!.. Hakkını aramaya kalkan itfaiyeci, gemici, artık belediyeye gidemeyecek..
Zekeriya Karaman’ın kapısını çalacak.. Bulurlarsa!
Tabii bu arkadaşlar ne gemicilik yapacak ne itfaiyecilik.. Anladıkları iş değil zaten..
Belediyeden aldıkları parayı işçilere maaş olarak dağıtacaklar..
Yüzdelerini alarak..
*  *  *
Peki bu duruma itfaiyeciler isyan etmedi mi?
Etti..
Kafalarına tazyikli su sıkıldı..
*  *  *
Aman ha..
Almanya’daki Deniz Feneri’nin Türkiye ayağındaki soruşturmayı sormayın.. Almanlar bütün belgeleri yolladı, tercüme edildi, iki yıldır üzerinde çalışılıyor..
Sonuç..
Yasak.. Yazmak, konuşmak, sormak yasak!..
*  *  *
Not: Belediye, süper yetenekli arkadaşların son 15 yılda hangi ihaleleri kazandığını, belediyeye ne tür hizmetler verdiğini açıklayabilir mi?
Lütfen..