World of Warcraft karşısında istediği başarıyı bir türlü yakalamayan Age of Conan için birçok oyun yazarı artık bu yapım öldü demişti. Ancak Funcom savaşı bırakmaya hiç de niyetli değil. İlkel çağlarda geçen ve en kanlı oyunlardan birisi olan AOC, online dünyasının kralı olmak için yeni bir strateji geliştirdi. 1 Ocak 2010 tarihinden önce, firmanın sitesine girip oyunun trail (deneme) sürümünü indirirseniz, kampanya sayesinde yapımı istediğiniz kadar ücretsiz oynayabileceksiniz.

Oyunun ilk bölümüne bu bayanlar da dahil.
Normalde bu deneme sürümü sadece 1 haftalıktı, ancak firma önümüzdeki aylarda çıkacak olan genişleme paketi öncesi, oyuncuları çekmek için yeni yılı bahane ediyor. AOC: Hyborian Advantures Conan'ın kral olduğu dönemlerde geçiyor. En iyi grafiklere sahip online oyun olan yapımda, kendi karakterinizi yaratıp ünlü barbarı bile kıskandıracak maceralar yaşıyorsunuz. Ancak bu sonsuz deneme sürümünün tek kötü yanı sadece Tortage bölümünü kapsıyor olması. Normalde 80 level'e kadar karakter geliştirebildiğiniz bu oyunda Torgate, ilk 20 level'lik bölümü kapsıyor.