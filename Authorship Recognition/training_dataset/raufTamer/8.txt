Ne güzel
24 Aralık 2009

Açıklamanın özü şöyle:
“Söz konusu personel, bir başka personeli izliyordu.”
Yâni demek isteniyor ki “o iki subay, bir başka subayı takibe almıştı.”
Yâni ortada suikast girişimi falan yoktu, sadece bir iç görevdi bu, iz sürmekti.
*Anlaşılmayacak yanı yok.
İki subay, başka bir subayı gözetliyor.
Belki gözetleyenleri de gözetleyen başka bir subay vardır.
Bilemem.
Belki en arkada onları da gözetleyen diğer diğer bir subay daha vardır.
En sağlam yol.
Zincirleme takip.
Kuş uçmaz.
Gözden birşey kaçmaz.
Ben olsam aynı şeyi yaparım. İçime kurt düşmüşse, herkesi birbirine takip ettiririm.
*Açıklamada, daha fazla bilgi yok.
Ne de olsa soruşturma gizlilik içinde sürmektedir.
İyi ki öyledir.
Hiçbir aklın almayacağı bu esrarengiz olay, zaten gizli kalmalıydı. Bence soruşturulması bile abestir.
Çok sıkışırsak da kolayı var:
- Öküz nerede?
- Dağa kaçtı.
- Dağ nerede?
- Yandı bitti, kül oldu.
İşte o kadar.
İster inansınlar, ister inanmasınlar