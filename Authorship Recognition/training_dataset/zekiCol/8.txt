A.Gücü, Denizli, G.Birliği, Malatya, Samsun, Trabzon ve Diyarbakır'da teknik adamlar değişti. Beşiktaş ve Rizespor'da ise teknik direktörler topun ağzına geldi. İki kulüpte de el altından arayışlar sürüyor. Ligde yine ciddi bir kıyım yaşanıyor. Ok yarının ortalarına bile gelmeden, değişim rüzgârları 18 takımın yarısını etkileyecek gibi esiyor. Yılların bu kötü alışkanlığı ne yazık ki bu sezonda gündemdeki önceliğini koruyor.

Şunu anlamakta zorluk çekiyorum; bu teknik adanılan seçen kim? Birlikte yola çıkıp, takımı, beklentileri, geleceği onlara emanet eden kim? Ve işler biraz sarpa sarınca göreve son veren ya da ayrılmaya zemin hazırlayan bir yıldırma politikasını izleyen kim? Madem en ufak bir sarsıntıda yol ayrımına gelecektiniz, niye göreve getirdiniz? Trilyonluk kadroları, niçin güvenmediğiniz insanlara emanet ettiniz? Bu sabırsızlık niye? Bu dirençsizlik, bu ilkesizlik niye? Teknik adam yetersizse, alan sizsiniz. Takım yetersizse kuran sizsiniz. Ortada hata varsa, o hatayı baştan yapan ve sonra teknik adama fatura eden yine sizsiniz. Beyler hiç kendinizle yüzleştiniz mi, siz nasıl yöneticisiniz?

Futbolda istikrar varsa, basan olur. Bir teknik adamın, bir takma oyun felsefesini yansıtması en azından bir sezonu bulur. Kaos ortamında kendisini ilk elden çıkarılacak listesinin başrnda gören antrenör, rahat olmaz, huzurlu olmaz, güven ortamıyla buluşmaz, sürekli iğneli fıçı üstünde oturur. Kafasındakini aktaramaz, bildiğini bile unutur. Futbolun, maalesef sizin gibilerin semtine uğramayan çok önemli gerçeği budur.

Ama siz, hâlâ o basit gerçeği kavramakta bile güçlük çekiyorsunuz. Yapıyorsunuz, bozuyorsunuz. Başarısızlıklarınızı hep birilerinin üzerine yıkıyorsunuz. Oyun yaşınız çoktan geçti. Oysa siz hâlâ futbolla oynuyorsunuz!

Gerçekle yüzleşme
Onu bir ihbarcı gibi gördü toplum. Ülkesinin çıkarlarını hiçe sayan bir jurnalci gibi. Amiyane tabirle, ispiyoncu gibi... Oysa o sadece görevini yapmıştı. Dürüstçe, mertçe, ödün vermeden ve mesleğine ihanet etmeden sorumluluklarını yerine getirmişti.

Serap Yücel adı ilk Süreyya Ayhan olayında duyuldu. Süreyya, olimpiyat öncesi doping kontrolünde numune vermekten kaçınmış ve onun raporu doğrultusunda ceza almıştı. Ardından son halter skandali patlak verdi. Orada da Serap Yücel başroldeydi. Kampa gidilmiş ama beş halterci Taner Sağır, Reyhan Arabacıoğlu, Bünyamin Sudaş, Ferit Sen ve Sedat Artuç dublör kullanmaya kalkıp, kontrole gitmemişti. Halterciler ezelden beri zaten mimliydi. Aralarında Olimpiyat Şampiyonu olan isimler dahil, podyuma çıkışlarında çoğu zaten dopingliydi.

İşin ilginç yanı, geçmişte bu tür olaylar adına yöneticilik mahareti denilen, örtülü ödenekleri kullanmak dahil, bir dolu yöntemle örtbas edilmekteydi. Şimdi devir değişti. Yöneticiler bir tarafa çekildi, sporcular günah keçisi konumuna getirildi! Bu son olaym ardından da Uluslararası Halter Federasyonu'nun Türkiye'nin uluslararası faaliyetlerini yasaklaması geldi. Ve uluslararası Anti Doping Ajansı adına kontrolleri yapan Serap Yücel'in istifası... Bazı kavramları yerine oturtmakta ciddi zorluklar yaş^oruz. Bazen hak etmeyen kişileri baştacı ediyoruz. Bazen takdir etmemiz gerekenleri karalıyor, acımasızca eleştiriyoruz.

Soru şu; Serap Yücel bu ülkenin sporuna iyilik mi yoksa kötülük mü yaptı? Bardağın boş tarafına bakarsanız, Süreyya Ayhan'dan Halter Milli Takımı'na dek uzanan yolda, olası bir dolu madalyaya ulaşılamamasına neden oldu. Dolu tarafına bakarsanız, o sporcular müsabakalarına katılsalar da çok büyük olasılıkla orada yakalanacaklardı. Yani bu rezillikler, bizzat o müsabakalar sırasında yaşanacaktı.

Sorun da şu: Neyi istiyoruz? Dürüstlük, doğruluk, sorumluluk, ahlâklı davranmak mı? Yoksa hile, riya, sahtekârlık mı? İlkini istiyorsak, Serap Yücel'e teşekkür etmeliyiz. İkincisi diyorsak, gelecekten zaten ümidi kesmeliyiz.