Kadınlardaki kalp krizi 5 belirtiyle ortaya çıkar! 
 
Göğsünde ağrı, nefesinde tıkanma ve mide bulantısı olan kadınlar, doktora görünmeli 
Kadınlarda yaygın olarak görülen kalp rahatsızlığı belirtilerinin; erkeklerden farklı olduğu tespit edildi. Semptomlar farklı olduğu için de bazen hastanelerin acil servislerinde, yanlış teşhis konuyor ve gerekli müdahale yapılamıyor. Dr. Mehmet Öz, kadınlarda görülen kalp krizi belirtilerini şöyle sıralıyor: 

FARKLI SİNYALLER İLK
Uyarı ağrı: Kalp, zor durumda olduğunu belli etmek için ağrı sinyallerini omuriliğe gönderir. Omurilikte vücudunuzun diğer yerlerinden gelen sinir lifleri de vardır. Kol, çene, sırt ve mideden sinirler gelir. Bu sinir lifleri kalpten gelenler ile birleşir ve kısadevre yapar. Bu olduğu zaman vücudun farklı yerlerinde ağrı duyulur. Kalpten gelen ağrı nerdeyse orada farklı semptomlar ortaya çıkabilir. 

Göğüs ağrısı: Kalp rahatsızlıklarının en bilinen sinyali göğüs ağrısıdır. Ama kadınlar bunu farklı bir şekilde tarif eder. Vücut burada bir yardım çağrısı gönderir. Ağrı göğüste değil başka bir yerde olabilir ama buna dikkat etmelisiniz. Ağrı nerede olursa olsun kalpten geliyor olabilir. Baş ağrısının bir belirti olduğunu söylemek biraz zor, çünkü insanların her zaman başı ağrıyabilir. 

Nefes tıkanması: Çok sık görülür ve asla gözardı edilmemelidir. Bunun nedeni, kanın kalpten düzgün bir şekilde pompalanmaması olabilir. Ciğerlerinizi etkileyip tıkanmanıza sebep olabilir. Sakın görmezden gelmeyin. Bunun sonunda da kalp krizi geçirmeniz muhtemeldir. 

Mide bulantısı: Beyinden gelen sinir lifleri bazı zamanlar baş ağrısına neden olabilir. Vücut bununla nasıl baş edeceğini düşünürken, mide bulantısına neden olabilir. Bu lifler beyne gittiği için mide bulanması ve baş dönmesi yapabilir. Bu da sık görülen belirtilerden biridir. Mide bulantısı da kadınlarda sıkça görülür. 

Çarpıntı: Kalbe yeterince kan gitmediği zaman buradaki sistemin kafası karışır. Eğer çarpıntınız varsa, bunu da dikkate alın. Potansiyel bir kalp sorunu olabilir. Bu da kalp krizine yol açabilir.

MİDE YANMASIYLA ÇOK KARIŞTIRILIYOR
Kadınlar, kalp krizi konusunda farklı belirtiler gösteriyor. Kadınlarda görülen kalp krizi semptomlarının başında ise aşırı derecede mide yanması şikayeti geliyor. Eğer mide yanması şikayetinin kalp ve damarlarla bağlantısı olmadığı düşünülerek; sadece yanmayı önleyici basit bir ilaç verilirse, hastanın hayatı riske girmiş oluyor. Pek çok doktor, böyle bir durumda kalp damar sağlığını muayene etmeyi aklına getirmiyor.

AİLE GEÇMİŞİ YOL GÖSTERİYOR
Mide bulantısı, çarpıntı gibi .elirtiler yaşayan bir kadına daha önce bir teşhis konulmamışsa; mutlaka doktora gitmelidir. Doktor o kişiyi ayrıntılı bir muayeneden geçirmeli ve aile geçmişini öğrenmelidir. Tüm bunlar yapıldıktan sonra hastalın içi hâlâ rahatlamazsa o zaman stres testi yaptırılmasını öneririm.

UÇAK VE OTEL ODASINDA SAĞLIKLI KALMA TÜYOLARI
Yılbaşı tatili için seyahate çıkacak aileleri 'toksik bir yolculuk' bekliyor. Uçmaya hazırlananlar, sağlıklarını korumak için Dr. Mehmet Öz'ün şu tüyolarını dikkate almalı... 
 Nereye giderseniz gidin ve hangi araçla seyahat ederseniz edin, yanınızda el dezenfektanı, anti bakteriyel ıslak mendil bulundurun. 

Otele varınca 
 Yatağın üzerindeki örtüyü derhal kaldırın! Bu örtüler hiçbir zaman yıkanmaz ve bakteri doludur. Sizden önceki müşterilerden kalan mikroplarla kaplıdırlar. Örtüyü katlayarak, odanın bir köşesine kaldırmak akıllıca olur. 
 Banyoya koydukları bardaklar da genelde bulaşık makinesinde yıkanmaz. Dolayısıyla, bu bardaklar cam ise, muhtemelen bir bezle silinmiş ve tekrar yerine konmuştur! Plastik olanlarından isteyiniz. 
 Televizyonun uzaktan kumandası da hiçbir zaman temizlenmez! Kullanmadan önce ıslak mendille iyice temizleyin. Hastanelerde de en kirli olan yer televizyonun uzaktan kumandasıdır. Çünkü bunu temizlemek kimsenin görevi değildir...

KABİNİN İÇİNDE
 Etrafınızda öksürenlerden kendinizi koruyun. Ortadaki koltukta öksürdüyseniz, en çok mikrop hemen arkanızda ve koridorun diğer tarafında oturan kişinin suratına gider. 
 Portatif masayı ıslak mendille temizleyin. Uçaklardaki masaların yüzde 60'ı bakterilerle kaplıdır. Ayrıca, uçakta tuvalete girmeden önce ve çıktıktan sonra kapı kollarını ıslak mendille tutarak açıp kapatınız. 
 Havalandırmayı kapatmak yerine 'düşük' ayarda çalıştırın.

SAĞLIKLI UYKU İÇİN 3 İDEAL POZİSYON
Hayatımızın üçte birini uyuyarak geçiriyoruz. Gece nasıl uyuduğumuz ise sağlığımızı ciddi şekilde etkiliyor. Sabah uyandığında, omuz ve sırtta yaşanan ağrıları gidermek için; Dr. Öz'ün üç pozisyon önerisi var... 

En iyisi yan yatmak 
Omurilik için en iyi olan pozisyon yan yatmaktır. Başın altında yeterli miktarda yastık olmalı ama baş ile omuz arasında çok fazla yükseklik farkı olmamalı. Yan yatış pozisyonu, omurganın doğal kıvrımını korumayı sağlar. Bacak arasına yastık koymak da kalçada ağrı oluşumunu engeller. Yani, gece ağrı ile uyanmazsınız... 

Bel altına rulo havlu 
Sırt üstü yatmanız gerektiğinde en iyi pozisyon, kafanızın altına fazla yumuşak olmayan küçük bir yastık ve bel altına rulo şeklinde katlanmış bir havlu koymaktır. Küçük yastık boynun doğal kıvrımına yardım ederken, havlu da omuriliğin doğal kıvrımının korunmasına yardımcı olur. 

Su yastığı da iyi gelir 
Yüz üstü yatmanın iyi bir tarafı yoktur ve tavsiye edilen pozisyon da değildir. Ama mecbursanız, başınızın altına bir su yastığı koyabilirsiniz... Su yastığı, kafanızın şeklini alır ve daha rahat uyumanızı sağlar.


