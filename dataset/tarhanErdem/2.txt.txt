Ustalık

Anayasa Mahkemesi kararının açıklandığı 11 Kasım Cuma günü, partili, milletvekillerinin toplantısından sonra, eşbaşkan Emine Ayna ‘Açılım bitti’, ‘sine-i millete dönüyoruz’ demişti.
Pazartesi günü Diyarbakır’da toplanılmış, Öcalan’ın ya da Kandil’in-
kararı denilerek ‘istifa kararı’ verilmişti. Bu süreç içinde Ahmet Türk, Meclis’te kalınmasını öneriyor, Öcalan komiseri sine-i millete dönüş kararında ısrar ediyordu.
İki gün sonra Öcalan avukatlarına, “demokrasi mücadelesine Mecliste
devam” dedi; kararlar değişti, geçen Cuma günü Sayın Türk bir haftalık gidip gelmelerin sonucunu açıkladı.
Böylece, 2004 yerel seçimlerinden beri açıkça cevaplandırılmayan “Kürtler’in
önemli bir kesiminin gerçek temsilcilerinin” kim olduğu anlaşıldı!
Herkes anladı ama, iktidar ve muhalefet partileri gerçeği ‘bilmiyor’ görüneceklerdir, görünmelidirler!
Çünkü, hükümet gereğini yapamayacağı için; muhalefet ise, hükümeti “terör örgütüyle pazarlık ediyor” diye suçlamayı sürdüremeyeceği için Öcalan’ın ve PKK’nın siyasal gücünü görmezden gelecektir, Bilinen bu gerçeğin ortalığa dökülmesi, sorunun bütün tarafları
için ‘iyi’ olmamıştır. Şimdiye kadar herkes ‘bilmiyor’ pozunda kendini kandırıyor;  hükümet ve muhalefet sözcüleri da kamuoyunu aldatmaya çalışıyorlardı.
Her neyse, şimdi durum değişti; bilmediklerini söyleyemeyeceklerine göre, ‘o konuya’ yaklaşmamaya çalışacaklardır.
Yaklaşılırsa bir biçimde karşı karşıya kalınabilir, sobaya el sürülme durumunda kalınabilir! Bu durumun mazereti bulunamaz, zaten irade dışı karşılaşılan durumda söylenecek her özür, ‘kabahatinden büyük’ olur.
Yaklaşmamanın çaresi, araya bir engel koymaktır. Bir süredir, “DTP’yle görüşün, onların siyasette aktif rol almasını” sağlayın diyenlerin ne kadar haklı olduğu böylece
anlaşılmış olmalıdır!
Açıkçası, Meclis’te bir Kürt partisi olmalı, o partiye hükümet sandalye sayısından gücünden-  daha çok değer vermeli, onlarla görüşmeli, söyleyeceklerini onlara söylemeli, istedikleri onlardan öğrenmelidir.
Meclis’te bir parti varsa, Kürtlerin büyük kesiminin temsilcileriyle ilişkisinin yaratacağı sıkıntılar o partinin sorumluluğunda kalır veya bir biçimde ona bırakılabilir!
Meclis içinde tanınan Kürt partisi yöneticileri, parti içi çekişmelerle uğraşmak ve ‘Apo dışında demokrasi’ isteklerini de karşılamak durumunda kalacaklar, böylece Kürt partisi siyasal hayatımız içinde sağlıklı bir unsur haline gelecektir.
Bu gelişmelere varılabilmesi de, hükümet ve muhalefet liderlerinin becerisine muhtaçtır.  
Bazı işler ustalık ister.Usta o işe ve kendine özgü bilgi ve becerisiyle; bir başkası farklı bir yaklaşımla sorunu çözer. Ustalar işbaşında değilse, çıraklar böyle işler içinde yetişir.
Sonuçta çözüm, iş başındaki liderlerin ustalığına bağlıdır. Kürt sorunu, siyasal liderlerden, özellikle iktidar liderinden ustalık bekleyen bir iştir! Aradığım bilgi, cesaret ve becerinin Kürt sorunu için oluşturduğu ustalıktır.