Ekonomist olmak için salaklık şart mıdır? 

DÜNYA ekonomisi kötü gitmek için bahane arıyor herhalde.
Şimdi de Dubai çıktı.
"Dubai batmış. O yüzden ikinci kriz geliyormuş."
Salaksan inan.
Yahu Dubai batalı 1 yıl oldu. Burada da yazdık. Dünya ekonomisi yeni mi fark etmiş!
Bol bulduğu yoğurdu orasına burasına süren El Maktum'un Dubai'sinin battığını, tüm varlıklarının bir diğer emirlik olan Abu Dabi'ye geçeceğini tahminen çoluk çocuk bile biliyordu.
Bunun için ekonomist olmaya falan da gerek yok.
Dubai havaalanındaki otoparka bakan bile bunu anlar.
Dubai havaalanının otoparkı şu anda dünyanın en büyük lüks oto mezarlığı.
Rolls'lar, Bentley'ler, Ferrari'ler, Aston Martin'ler, Mercedes'ler, BMW'ler aklınıza gelecek her türlü lüks otomobil Dubai havaalanında yatıyor.
Dubai'da yüksek maaşlarla çalışan on binlerce yabancı, işsiz kaldı ve borçlarını bile ödemeden Dubai'den kaçtılar.
Havaalanında bekleyen otomobiller işte bu adamların bıraktığı otomobiller. Hepsi alacaklı bankaların malı.
Dubai'de ofisler bomboş, evler bomboş, projeler sahipsiz.
Ülke aylardır can çekişiyor.
Ve şimdi ekonomi uzmanları "Dubai nedeniyle ikinci kriz yaşanacak" diyorlar.
Bu ekonomistlerle işimiz çok zor.
Benim anladığım şu.
Nerede önünü görmekten aciz salak var, ekonomist olmuş.
Ekonomik krizden kurtulmanın en kesin yolu ne biliyor musunuz?
Ekonomistlerden kurtulmak.

Kelden saç ilacı alınır mı?

HER tarafta müthiş ekonomistler tavsiyeler veriyorlar.
Şunu yapın bunu yapın.
Dolara dönün. Sepet yapın.
Altın alın. Zart yapın. Zurt yapın.
Size çok samimi bir tavsiyede bulunayım.
Sakın ola ki, bunları dinlemeyin.
Düşünün bir kere.
Bunlar bu işi çok iyi bilseler niye üç kuruş maaşa talim etsinler.
Siz bu ekonomistlerin "Bu işi iyi bilirim ama parayla işim olmaz. Sevmiyorum meredi" dediğim mi zannediyorsunuz.
Ekonomistlerin tek bildiği, kendilerine ait olmayan paralarla deney yapmaktır.
Üstelik de parametrelerinin tamamının değişken ve bilinmez olduğu bir ortamda.

Adam olmak değil ağır olmak önemli

YILMAZ Vural Kasımpaşaspor'la iki hafta önce Trabzonspor'u ardından Fenerbahçe'yi devirdi.
Yılmaz Vural'ın takımları Fenerbahçe ile yaptıkları maçlarda iki galibiyet fazla elde etmiş.
Ama bu Yılmaz Vural her ne hikmetse Türkiye'de bir büyük takımı çalıştıramaz.
Birkaç yıl önce Galatasaray yine sezon ortasmda teknik direktör değiştiriyordu.
Başkan'a "Ben olsam Yılmaz Vural'ı getiririm. Seneye de onunla devam ederim" dedim.
Başkan önce şaka mı yapıyorum diye yüzüme baktı.
Ciddi olduğumu anlayınca, "Böyle bir fikir de anca senden çıkar" dedi.
"Niye?" diye sordum.
"Yılmaz Vural Galatasaray'a yakışır mı hiç?" dedi.
Neden yakışmayacağım sordum.
Futbolla ilgili tek kelime etmedi. Saha kenarındaki hareketlerinden, demeçlerinden bahsetti sadece.
Yılmaz Vural bir yabancı olsaydı ve Chelsea'yi falan çalıştırsaydı "Yakışır mı?" demlen tarzı büyük ihtimalle "Chelsea'nin karizmatik, neşeli, eğlenceli şovmen teknik direktörü" olarak görülürdü.
Ama bizden biri olunca "Soytarı" gibi görülüyor ve "Yakışır mı?" oluyor.
O yakışmayan adam, Rijkaardlı Galatasaray'ı hüsrana uğratan Fenerbahçe'nin önünde farkı kaçırıyor. Hem de Galatasaray'ın yirmide biri maliyetle kurulmuş bir takımla.
Türkiye'de işini nasıl yaptığın önemli değil.
Ağır abi olacaksın. Molla olacaksın. Bunun adma karizma diyeceksin.
Başarısız olsan bile önemi olmayacak.

Tembel Galatasaray

GALATASARAY Bursa'ya da yenildi.
Daha çoook yenilir bu takım.
Nedenini istatistiklere bakınca anlarsınız.
Fenerbahçe maçında Fenerbahçe Galatasaray'dan 7 kilometre daha fazla koşmuştu.
Yani 1 adam fazla oynamış gibiydi.
Bursaspor ise Galatasaray'dan 11 kilometre daha fazla koşmuş. Yani neredeyse 2 adam fazla oynamış.
Bu tempoyla Galatasaray'ın kazanma şansı çok az.
Ancak kendinden tembelini bulursa onu yener.