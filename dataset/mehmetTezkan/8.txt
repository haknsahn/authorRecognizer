Gelin son duruma bir göz atalım..   Siyasi gözlemcilerin ortak görüşü şu..
Öcalan eski gücüne yeniden kavuştu.. Ve deniliyor ki Öcalan muhatap alınmadan bu yolda ilerlemek artık imkânsız..
İktidar ya vazgeçecek.. (Ki artık çok geç deniliyor)
Ya da Apo ile pazarlık yapacak..
* * *
Peki, Öcalan ne istiyor?
Güneydoğu’nun Kürdistan Özerk Bölgesi ilan edilmesini istiyor..
Bu nihai hedefi..
İlk hedefi ev hapsine çıkmak.. Eve çıkarsam, örgütümle rahat temas kurarsam, militanlarımı silahsızlandırırım iddiasında..
Bugün itibariyle durum budur..
* * *
Biz gelelim Apo’nun eski gücüne yeniden kavuştu meselesine!
Elimizdeki veri ne?
Sine-i millete döneceklerini söyleyen Kürt vekillerin ‘Öcalan istedi kararımızdan vazgeçtik’ demesi mi?
Hücresi küçültüldü diye başlayan sokak eylemleri mi?
PKK’nın Tokat saldırısı mı?
Tümü mü?
* * *
Apo’nun gücünü ne fazla abartalım ne de çok küçümseyelim.. Kürt milletvekillerin Meclis’ten ayrılmak gibi bir niyeti zaten yoktu.. Kapatma davası öncesi blöf yaptılar.. Vazgeçmenin yollarını ararken Öcalan’ın çağrısı ilaç gibi geldi..
Denilebilir ki, Kandil bastırıyordu, İmralı’nın dediği oldu.. Gücünü gösterdi.. İyi de Kandil çok mu kararlıydı!..
* * *
Sokak çata patalarına gelince.. Güneydoğu dahil kaç kişi taş atma, havai fişek atma eylemine katıldı?
Çoluk çocukları da sayın!
Kaç?
* * *
Apo, Tokat saldırısını herhalde avukatlarından duymuştur..
* * *
Bu gerçekler ortadayken bile şunu söyleyebiliriz..
Evet Apo düne göre daha güçlü..
Yakalandığı güne göre de, 2002 yılına göre de, 2004’e göre de, bir yıl önceye göre de daha güçlü..
En azından kendine bağlı kitleyi iyice siyasallaştırdı, harekete geçirdi..
2003’te 2004’te bu hava yoktu..
* * *
Peki geçen üç yılda, beş yılda, on yılda ne değişti?
Apo hep hücresinde ve yıllardır sadece avukatları kanalıyla haberleşiyor..
Dün de öyleydi bugün de öyle!
O zaman neden bugün eskisinden daha güçlü deniliyor?
Bu sorunun yanıtını da bizi yönetenler versin!