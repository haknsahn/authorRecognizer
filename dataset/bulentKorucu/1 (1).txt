Yine YARSAV-Daniştay paslaşmasi
Daniştay, YARSAV'in talebi dogrultusunda tartişmali bir karara daha imza atti. Adalet Bakanligi müfettişlerinin hâkim ve savcilarla ilgili dinleme ve teknik takip talep etme yetkisini düzenleyen yönetmeligin yürütmesini durdurdu.

Yaniltici haberlerin önüne geçmek için öncelikle şunu hatirlatmak lazim, dinleyen de karar veren de müfettişler degil. Müfettişlerin talebi üzerine sadece yetkili mahkemeler bu karari verebiliyor. Kendi yetkili hâkiminin verdigi karara güvenmeyen bir yüksek yargi sistemine sahibiz. Yargitay ve Daniştay, hâkim karariyla yapilan işlemleri illegal vukuatlardan bile aşagida görme egiliminde. Dinleme konusunda geldigimiz nokta maalesef budur.

Altini çizmek istedigim diger önemli husus bakanlik müfettişlerinin konumu. Öyle bir hava estiriliyor ki, müfettişlerin AK Parti ilçe teşkilatlarindan seçildigini saniyorsunuz. Kanun şöyle diyor: "Adalet müfettişligine, hâkimlik ve savcilik mesleginde fiilen en az sekiz yil görev yapmiş ve üstün başarisi ile adalet müfettişligi hizmetinde yararli olacagi anlaşilmiş bulunanlar arasindan muvafakatleri alinarak atanir." Demek ki neymiş, müfettişler aslinda belli kidemi olan hâkim ve savcilarmiş.

Gelelim müfettişlerin sistem içindeki yerine. 1982 Anayasasi, adliyenin denetim mekanizmasini tamamen müfettişler üzerine kurmuş. Bu begenilmeyebilir, eleştirilebilir. Ancak Anayasa'nin 144. maddesi ve ilgili 2802 sayili Hâkimler Savcilar Kanunu bunu emrediyor. Yani degişene kadar uygulamak zorundasiniz. 144. madde şunlari ihtiva ediyor: "Hâkim ve savcilarin görevlerinden dolayi veya görevleri sirasinda suç işleyip işlemediklerini, hal ve eylemlerinin sifat ve görevleri icaplarina uyup uymadigini araştirma ve gerektiginde haklarinda inceleme ve soruşturma, Adalet Bakanligi'nin izni ile adalet müfettişleri tarafindan yapilir. Adalet Bakani soruşturma ve inceleme işlemlerini, hakkinda soruşturma ve inceleme yapilacak olandan daha kidemli hâkim veya savci eliyle de yaptirabilir." Kanun da, muhakkik kullanimini yani soruşturulandan daha kidemli hâkim ve savci istihdamini anlatirken 'müfettişlerin 101. maddedeki yetkilerine haizdirler' şeklinde atif yaparak aslolanin müfettişlik oldugunu gözümüze sokuyor. 101. madde ise arama, istinabe ve yeminle dinleme gibi bütün araçlari kullanabilecegini hükme bagliyor. Zaten soruşturma yapar ifadesi içine CMK'daki bütün soruşturma araçlari otomatikman girer.

Daire, Adalet Bakanligi'nin bu konuda yönetmelikle düzenleme yapma yetkisi bulunmadigini, kanun çikarmak gerektigini ileri sürüyor. Iletişimin takibi Ceza Muhakemesi Kanunu'nun konusu. 135. maddede hangi durumlar ve hangi suçlarla ilgili bu kararin alinabilecegi siralaniyor. Kanun önünde eşitlik prensibi geregi kimlere uygulanacagi gibi bir durum dogal olarak yok. Yani herkese uygulanabilir. Hâkim ve savcilarin soruşturma ve kovuşturmalari konumlari geregi bir prosedüre baglanmiş. Bakanliktan izin alinmasi, bakanlik müfettişlerinin eliyle yapilmasi onlar lehine yapilmiş zorlaştirmalar. Ötesindeki talepler günahsiz sinif tezini kabullenmemize yol açar. Onun yüzyillar öncesinde kaldigini saniyoruz. Emniyet genel müdür yardimcilarinin tutuklandigi, Genelkurmay'in en hassas biriminde yargiçlarin arama yaptigi bir dönemde, söz konusu imtiyaz talebini izah etmek mümkün degil.

Mevzuat hiyerarşisindeki uyumu da belirginleştirmek lazim. Kanunun anayasaya uygunlugu bire bir ayni kelimelerle yer almasi demek degil. O zaman kanunlar adedince maddesi olan yüz binlerce sayfalik anayasa gerekirdi. Tüzük ve yönetmeliklerin de kanunlarda aynen zikredilmesini beklemek de ayni kapiya çikar. O zaman adi anayasa olan ama bütün ihtiyaçlari gideren milyonlarca sayfalik bir metin oluşturmaktan başka çaremiz kalmaz. Anayasa, Hâkimler Savcilar Kanunu ve Ceza Muhakemeleri Kanunu ortadayken, Daniştay'in yürütmeyi durdurma karari çok anlamli görünmüyor.