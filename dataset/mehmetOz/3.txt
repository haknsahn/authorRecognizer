Hamilelik kilolarından bakterilerle kurtulun 

Hamilelik boyunca alınan kilolar hayatınız boyunca sizinle olmak zorunda değil... Yoğurt ve sütte olan probiyotikler işi hızlandırır 
Hamilelikten sonra eski kilonuza dönmek, hatta daha da ince olmak için emrinde üç aşçı, iki dadı ve bir spor hocası çalışan bir ünlü olmak zorunda değilsiniz... Çünkü genel sağlığınız için alacağınız küçük bir hap, hamilelikte aldığınız kilolardan kurtulmanıza da yardımcı olabilir. Bu küçük hap, probiyotik bir takviyedir... Teknik olarak probiyotikler iyi huylu mikroplardır. Ve sindirim sisteminin iyi çalışması, bağışıklık sisteminin güçlenmesi için her gün düzenli olarak bu iyi mikroplardan almamız tavsiye edilir. Yani, kötü mikropları kontrol altında tutmak için iyi bakterilere sahip olmak önerilir... 

DAHA AZ KİLO ALDILAR 
Finlandiya'da yapılan bir araştırma; ilk üç aylarında probiyotik takviye alan ve düzenli beslenen hamile kadınların, bu takviyeyi kullanmayan kadınlara oranla; doğumda sonra daha az kiloya sahip olduklarını gösterdi. Probiyotik takviye alanların bel çevrelerinin daha az yağlandığı da gözlendi. 
 

