Sigara içenleri işten çıkarmak mı lazım? 

Bazı editörlerin kendi yayınlarında sigara hakkında çıkan yazılarına göre, sigara içtiklerini düşünüyoruz! Son zamanlarda Tobacco Control adlı gazetede çıkan bir makaleye göre; bazı şirketler sigara içenleri işe almıyor. (Bunlardan bir tanesi de Cleveland Clinic'miş!) 

SAĞLIK SİGORTASI İPTAL OLSUN! 
Makaleye göre; sigara içenlerin işe alınmaması onların sağlığını daha da olumsuz yönde etkiliyormuş. Peki nasıl? Makaleyi yazan Washington Üniversitesi'nden Brian Houle ve Boston Üniversitesi'nden Michael Siegel; sigarayı bırakmayan kişilerin sağlık sigortasından mahrum edilerek işten uzaklaştırmalarını savunuyor! Houle ve Siegel, sigara içenlerin işe kesinlikle alınmaması yönünde bir görüş savunuyor. Bu yazarlara göre; kişilerin sağlık sigortasından mahrum edilmesi de sigara kullanımını kesin ölçüde azaltmıyor. 

5 BİN KİŞİ ARTIK İÇMİYOR 
Oysa; Cleveland Kliniği'nin merkezi olan Cuyahoga County'de sigara içme oranı son üç yılda yüzde 24.8'den yüzde 18.3'i inmiştir. Bu arada birçok merkez gibi Cleveland Kliniği de çalışanlarını sigaradan kurtarmak için ücretsiz programlar yürütmüştür ve 5 bin çalışan sigarayı bırakmıştır. Sigarayı bırakma kursları, bölgedeki herkese serbesttir ve 16 bin vatandaş katılmak için başvurmuştur. Bu kişilerin yüzde ellisi sigarayı bırakmıştır. 'Sigara karşıtı' Brian Houle ve Michael Siegel, bu gerçekleri göz ardı etmemelidir... 

