Gıdalardaki tehlikeleri püskürtmeyi öğrenin! 

Meksika'da güneşin altında yetişen ve olgunlaşan 'jalapeno' kırmızı biberleri... 2008 yılında Minnesota ve Toronto'daki bazı restoranlarda servis edilen salsa sos içerisindeki bu biberler bin 400 kişiyi hasta etti; 286 kişi hastanelik oldu ve iki kişi bu biberler nedeniyle hayatını kaybetti! 

Sayısız zehir 
Yani bakterili fıstık ezmesinden, bozuk deniz ürünlerine ve mikroplu domateslere kadar gıda ürünleriyle ilgili sayısız tehlike bizleri beklemektedir. Peki, tüm bu tehlikelerden korunmayı nasıl başarabiliriz? 
 'Işınlanmış' yemeklerden korkmayın. BİZ 'irradiation'ın (ışınlanma) güvenli olduğuna inanıyoruz. Bu işlem et, süt ürünleri, yumurta, sebze ve meyvelerde hastalık yapıcı maddelerin ölmesine sebep olur. 
 Evde çoğu zaman bakterileri görmediğinizi ve koklayamadığınızı unutmayın. Özellikle dört derece ile 60 derece sıcaklıkta bakterilerin bir tavşan gibi hızla zıplayarak evinizde dolaşacağını söyleyebiliriz. Soğuk saklanması gereken gıdaları soğuk yerde muhafaza edin. 
 Pişmiş yemekleri mutlaka buzdolabında saklayın. Tüm yıkanabilir sebze ve meyveleri defalarca yıkayın. 
 Ellerinizi, bıçaklarınızı ve kesme tahtalarınızı defalarca yıkayın. 
 Mutfak tezgahınızı temiz tutun. Et ve diğer ürünleri keserken ayrı bıçakları kullanın. 
 Eğer etleri uzun süre yemeyecekseniz, mutlaka dondurun. Bu işlem etlerde var olan bakterileri öldürmez ama hızla yayılmalarını da önler.

SPOR YAPARKEN İŞTAHINIZ AÇILMASIN...
Spordan çıktığınızda sadece böcekle beslenen bir aslandan daha mı aç oluyorsunuz? O zaman spor salonunda yaptığınız bazı şeyleri değiştirmek, daha az yemek yemenizi sağlayabilir. Peki bunun sihirli formül ne mi?

Kardiyo çalışın 
Hem kardiyo hem de güç çalışması yapmak! Bir araştırmaya göre; her iki tür egzersizi 16 hafta boyunca yapan erkekler, sadece aerobik ya da ağırlık çalışanlara oranla daha az kalori almayı başarmış. Ayrıca her iki tür egzersizin karışımını yapanlar spor salonunda daha çok vakit geçirmek zorunda kalmamış. Ağırlık kaldırmaya ek olarak sadece 22 dakika kardiyo çalışmışlar. Kardiyo ve güç egzersizi ikilisinin kandaki yağ, glukoz, amino asit ve doygunluk hormonları seviyesi üzerinde büyük bir etkisi olması muhtemel. Ayrıca açlık kontrolüne yardım eden güçlü bir kombinasyon... 

Duygusal açlık 
Tabii ki, bu egzersizlerin bastırdığı iştah fiziksel olan... Bir de duygusal iştah var. Spor yapmanın bu duruma bir faydası yok ama bizim var... Önerimiz şu: Duygularınızın yemek yeme arzunuz üzerinde ne kadar etkili olduğunun bilincinde olun.

GÜÇLÜ BİR HAFIZA İÇİN BASİT ADIMLAR
Dünü dünmüş gibi hatırlamayı ister miydiniz? O zaman her gün 30 dakika yürüyün ve bunu mazeretsiz her gün yapın. Yapılan son araştırmalar; 20 dakikadan fazla her gün düzenli fiziksel aktivite yapan 50 yaş üstü kişilerin, daha güçlü hafızaları olduğunu saptadı. 

Kan akışı hızlanır 
Ancak bu süreyi en az 30 dakikaya çıkarmak için birçok önemli nedeniniz var. Bu süre en az 30 dakika olduğunda; hem kalbiniz, hem tansiyonunuz, hem stres seviyeniz, hem ruh haliniz hem de eklemleriniz olumlu yönde etkilenir. Aktiviteyle birlikte harekete geçen kan akışı beyin dokularını besler ve neronları uyarır. Düzenli egzersiz, bilinçsel düşüş yaşayan kişilerde, Alzheimer'ın meydana çıkmasını geciktirir. 

Adımlarınızı ölçün 
Düzenli egzersizin sonuçları kimi zaman bir yıla yakın, kimi zaman bir buçuk yıl kadar etkili olmaktadır. Bu 30 dakikalık bir yatırım için hayli karlı bir sonuçtur. Adımlarınızı atarken adım ölçer (pedometre) kullanmaya özen gösterin, daha sonra bir arkadaşınızı arayın ve ona adım sayınızı söyleyin. Bunu bugün yapın! 
