AKP son bir yılına girdi, gidiyor..
Ben bu havaları bilirim.
Toprağa cemrenin düşmesi gibidir.
İnsanlar; sözleşmeden, kararlaştırmadan, birbirlerinden habersiz ve uzakta o havayı hissetmeye başlarlar...
Rüzgâr döner...
Sis dağılır...
Fidelerin aynı anda başlarını kaldırması gibi... 
Kuşların aynı zamanda telaşlanması gibi...
Doğa uyanır...
Birbirinden uzak tarlalardaki tohumlar gibi; eşzamanlı açılmaya başlar ağızlar...
Kış uykusu yerini canlanmaya bırakır...
Kıpır kıpırdır yer-gök...
Cemre düşmüştür...
Bakın havaya...
Kimisi -bir eski ve bayat lakırdıdır bunu
“Birileri yine düğmeye bastı”ya yorumluyor.
Kim?..
ABD; daha yeni sıvazladılar Başbakan‘ın sırtını... 
AB; bayılıyor bu Kürt açılımına... 
Rusya; kendi düğmesini bulamıyor...
Çin; çok uzakta...
Askerler; kaçmaktan kovalamaya sıra gelmiyor...
Ergenekon; içerde...
Peki, kim bastı düğmeye?...
Cemredir...
Sosyolojinin de doğa gibi, yazılı olmayan ama asla değiştirilemez yasaları vardır.
Baskılar tepkiyi, haksızlıklar yakınmayı, zulümler isyanı, karanlık ve çağdışı emeller itirazı getirir.
Tıpkı kışın, baharı getirmesi gibidir...
Ben bu havaları bilirim...
Rüzgâr döner...
Değişir hava...
Çevrenize, olanlara, sokaklara iyi bakmalısınız...
AKP iktidarı bitiyor...
Bir kere cemre düştü toprağa...

