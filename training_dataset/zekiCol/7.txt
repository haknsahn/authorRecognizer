Onu huysuz, geçimsiz, pervasız bulabilirsiniz. Uzlaşmadan uzak ve kavgacı tavrını beğenmeyebilir, bazen diktatörlük sınırlarını zorlayan tarzını onaylamayabilirsiniz. Hatta bir adım öteye gider, "Futboldaki kaos ortamının önde gelen mimarlarından biri ve gerilimlerin başrol oyuncusuydu" dahi diyebilirsiniz. Ama bütün bunlar Aziz Yıldırım'ın F.Bahçe tarihindeki en önemli başkan olduğu gerçeğim değiştiremez.

Onun dönemi, F.Bahçe büyüklüğünün soyutluktan kurtulup, ilk kez somut anlamda da tescil edildiği bir dönem oldu. Samandıra'da başlatılan tesisleşme hamlesi, kulüp binası, spor salonu, yüzme havuzu yapımı, Metin Aşık, Faruk Ilgaz, Fıkirtepe, Kayışdağı Tesisleri'nin yenilenmesiyle ivme kazandı. Ezeli rakipleri, birkaç yıl uğraşıp hayâllerini kağıda aktarabilmeyi ancak başarabilirken, F.Bahçe, Şükrü Saraçoğlu gibi ülkenin Batı standartlarını aratmayan tek futbol stadıyla buluştu.

Ekonomik anlamda son 8 yılda atılan adımlar, bu coğrafyanın en güçlü holdinglerini bile kıskandıracak boyuta geldi. Bütçe 8, profesyonel futbol gelirleri 3.6, amatör şube gelirleri 53.5, kulübün aktif büyüklüğü 51.4 kat arttı. Bu dönemde borsaya da girildi, Fenerbahçe hisselerinin değeri, Beşiktaş (122.5 milyon $), Trabzon (106.4 milyon $) ve G.Saray (104.9 milyon $) hisselerinin toplamından bile çok daha yüksek bir değere, 418.6 milyon dolara ulaşttı.

F.Bahçe, tarihinin en güçlü kadrosunu yine bu dönemde kurdu. Ligin önde gelen yerli ve yabancı yıldızlarının çoğu o kadroda buluşturuldu. Bu atılımların sonucunda F.Bahçe, ilk kez bu denli ekonomik değer taşıyan, ama sözde değil özde bir marka oldu. Aziz Yıldırım, tüm bunların gerçekleştirildiği dönemin lideri olduğu için, F.Bahçe tarihinin en önemli başkanıydı. Hatta sadece F.Bahçe tarihinin de değil, icraat hanesinin "olumlular" tarafına bakıldığında, Türk futbol tarihinin de önemli kulüp başkanı.

En iyi olamadı!
Ama... Aziz Yıldırım kendisinden başka hiçbir kulüp başkanının ulaşamadığı performansına karşın, asla F.Bahçe tarihinin en iyi ya da en değerli başkanı olamadı.

Çünkü önemli olmakla değerli olmak arasındaki nüans, onun yöneticilik kültürüyle bir türlü bağdaşamadı. Futbol dünyasındaki gelişmelere çoğu kez dar açıdan baktı. Hep kendi doğrularını dayatmaya kalktı, paylaşıma ve uzlaşmacı davranmadı. Kurumlarla dalaştı, Kulüpler Birliği'yle çatıştı, medyayla kapıştı, ona küstü, buna darıldı, futbol ailesinden kendi kendisini dışladı. Geride bir dolu kırgın kalp ve artık ona olan saygısını yitirmiş bir dolu insan bıraktı.

Oysa F.Bahçe gibi bir camianın başında olmanın getirdiği çok önemli sorumlulukları vardı. F.Bahçe her konuda örnek alınması, önder olması gereken bir konumdaydı. Ama o, sıradan bir başkanın bile göstermemesi gereken duyarsızlıklar, büyük kulüp başkanlığıyla bağdaşmayan tavırlarda önder ve örnek olması gerekirken, F.Bahçe'yi çatışmaların ortasında tuttu.

Aslında geçmişte de varolan, hatta Ali Şen'in son başkanlığı döneminde iyice su yüzüne akan F.Bahçe karşıtlığı, onun döneminde hissedir bir F.Bahçe düşmanlığına dönüştü. Bu dönüşüm, çoğu kez "F.Bahçe'nin önünü kesmek istiyorlar" savunmasyla açıklandı. Evet F.Bahçe rakiplerinin fersah fersah önüne geçmişti. Her geçen gün biraz daha büyüyor ve güçleniyor, her geçen gün "Dünya kulübü olma" hedefine bir adım daha atıp ilerliyordu. Ama bu, üst tarafı imrenilecek, kıskanılacak, "biz de ardından koşalım" motivasyonunu getirecek bir olaydı. Rakipler, örselenmeye, aşağılanmaya, bazen alay konusu edilip hatife alınmaya ve Fenerbahçe dışındakiler yok sayılmaya başladığında, olayın seyri değişti. Fenerbahçe o dönemde icraatlarını saygınlıkla perçinleyecek politikaları üretme yerine, her seferinde yangına körükle gitti. Yalnızca ezeli rakiplerinden değil, neredeyse F.Bahçe dışındaki herkesten F.Bahçe'ye tepki geldi. "Biz ve diğerleri" ayrımcılığının yarattığı o bölünmüşlük, hele ligin son haftalarında Türkiye'nin her yerinde belirgin biçimde hissedildi. Taraflılar zaten bir yana ama tarafsızların F.Bahçe'ye olan saygı ve sempatileri de iletişim stratejisinin oryantallığı sayesinde eritildi.

Paha biçilemez ders!
Yıldırım'ın veda mesajında satır aralarına sıkışan "Damadımı, eşimi, çocuklanmı, askerliğimi, nefes alışımı bile didik didik ediyorlar. İlkokul diplomasını nereden aldığınız, iş hayatınızdaki en ufak bir ayrıntı bile soruşturuluyor" cümlesini dikkatle ve üzerinde durarak birkaç kez okuyun. Bu ayrılık, bana pek bireysel ya da kulüp adına verilen tepkilerden etkilenme gibi gelmedi. Futboldaki bölünmüşlük, çoktandır ülkeyi yönetenleri de rahatsız etmekteydi. Kimbilir, belki bir yerlerden düğmeye basıldığı için, olayların seyri hiç de hesapta olmayan bu noktaya kadar geldi!

Evet, Aziz Yıldırım, Türk futbolunun gelmiş geçmiş en önemli yöneticisiydi. En değerlilerinden biri de olabilirdi. Hırsı, tarzı, kişiliği buna izin vermedi. Zaten kendisinden sonra görev yapacaklara bıraktığı en büyük servet, o çelişkinin bir yerlerinde gizliydi; doğrularına sahip çıkmak, yanlışlarından arınmak... F.Bahçe'yi, önümüzdeki ay yapılacak olağanüstü kongrede nöbeti devralıp o dünya kulübü olma hedefine taşımak isteyenler için, Aziz Yıldırım örneği bulunmaz bir nimet ve başucu kitabında sıkça okunması gereken paha biçilmez bir dersti!