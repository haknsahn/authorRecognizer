Patronunuzun çok baskıcı ve özel hayatınıza karışan birisi olduğunu mu düşünüyorsunuz? Bir de Apple'da çalışmaya deneyin. iPhone prototiplerinden birinin çalınmasıyla başlayan ve aynı kişinin intiharına neden olan süreç, teknoloji firması Apple'ın yeni bir ekip kurmasıyla sonuçlandı. Firma eski ajanlar ve bu konuda deneyimli kişileri toparlayarak kendi içerisinde bir sadakat timi hazırladı.

Ekibin esas amacı, tüm şirket çalışlarının telefon konuşmalarını dinleyip buradaki gizli mesajları çözmek. Tabii, bu sadakat timi elektronik postaları ve mesajlaşma programlarında yapılan konuşmaları da denetliyor. Adını Tom olarak açıklayan bir Apple çalışanı Gizmodo sitesine verdiği röportajda olayı deşifre etmiş oldu. Çalışana göre bu ajan takımı, özellikle firmanın Ar-Ge departmanlarındaki kişiler hakkında günlük rapor tutuyor. Bu raporlar ise her gün şirketin yöneticileri tarafından gözden geçiriliyor. Üstelik bu sadakat ekibi, şüphelendikleri kişileri sorguya da çekiyor. Bu garip iddialar henüz doğrulanmış değil, ancak içeriği nedeniyle haber değeri taşıdığı su götürmez bir gerçek.