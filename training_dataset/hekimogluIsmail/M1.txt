  İrademizi kuvvetlendirmek mümkün mü?
	
Külli irade sahibi olan Allah, insana da cüz'i irade vermiştir. Canlılar içinde en güçlü irade insandadır. İnsana iradesi, Allah'ın rızasını kazanmak için verilmiştir.

Büyük işler başarmada Allah'ın verdiği irade çok önemlidir.

"Sosyal hayat ve çevrem nasıl olursa olsun, ben Allah'ın istediği gibi bir kul olmaya gayret edeceğim."

"Bu sanatı en iyi şekilde öğreneceğim."

"Başkasına muhtaç olmaktansa muhtaçlara yardım edecek hale gelmeye çalışacağım."

"Yakınlarıma şu veya bu şekilde faydalı olmak istiyorum."

"Hasta ve akraba ziyaretlerini artıracağım."

"Kur'an'ı tecvitli ve mahreçli okumayı öğreneceğim."

"Hiç olmazsa haftada bir gün derse (sohbete) gideceğim."

Bu ve buna benzer kararlar, insanın iradesini kuvvetlendirir. Çalışma zevkini, dinini yaşamada şevkini artırır. Sabah uykunun en tatlı olduğu vakitte, sıcak yatağındaki adam, "Askerler, öğrenciler, işçiler sabahın erken saatinde kalkıyorlar. Çok şükür ben de Allah için kalkıyorum." deyip, şevke ve heyecana gelmelidir.

Almanya'da fabrikada çalışırken beş dakika geç kalan bir işçi, kapılar kapalı olduğu için içeriye girememiş. Ertesi gün personel müdürü, o işçiyi çağırıp sebebini sormuş. İşçi, "Beş dakika geç kalmakla ne olur ki?" diye itiraz etmiş. Bu söze çok sinirlenen patronu, ona uzun uzun beş dakikanın önemini anlatmış.

Burada önemli bir nokta vardır: İnsanın, iradesini onun rehberliği doğrultusunda yönlendirecek kadar inandığı, güvendiği, teslim olduğu şahıslar olmalıdır.

Mesela Bediüzzaman'ı Emirdağ'da ziyarete gittiğimde ona dedim ki; "Efendim, ben Kur'an okumayı bilmiyorum." O da buyurdu ki; "Günah-ı kebairi terk, sünnet-i seniyyeye ittiba, namazı erkânıyla kılmak, sonunda tesbihatı çekmek..."

O zamanlar asker adamdım. Şöyle düşünüyordum: "Kumandana itaat ettiğim kadar Allah'a itaat etsem, evliya olurum." Amerikalıya itaat et, Allah'a itaat etme! Bu, benim mantığıma sığmaz!.."

Peygamberimiz bir hadis-i şerifte, "çok olup devam etmeyen ameldense, az olup devam eden amelin daha hayırlı olacağını" bildirmiştir. Hayatta ne kadar başarılı insan gördümse hepsinin de istikrarlı insanlar olduklarına şahit oldum.

Müslüman, eksik gördüğü tarafını düzeltmek için, o konuya her gün hiç aksatmadan yeteri kadar zaman ayırmalıdır. Bir süre çok yapıp, bir süre hiç yapmamak da istikrarsızlıktır. Bu da muvaffakiyete engeldir. Allah, bu iradeyi bize vermiştir.. 