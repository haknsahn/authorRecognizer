Delgado da feda edilebilir

Mustafa Denizli’yi geçen akşam televizyonda izledim. Delgado’yu, “Olmazsa olmaz” oyuncular içinde saydı. Belli ki Delgado takıma d...necek. En azından Denizli bunu beyan etti.
Savunmadaki Ferrari - Sivok ikilisinden birini gönderme şansı yok. Orta alana baktığımız zaman, 6 hafta önce gitmesi gereken yabancının Fink olduğunu söylerdik. Bunu Denizli de ifade ederdi. Ama şimdi Fink giderse yanlış olur. Çünkü son dönemde başarılı performans gösterdi ve onun gitmesi omurgayı bozar.
Ernst de kalacağına göre, geriye Bobo, Holosko, Tabata ve Tello kalıyor. Holosko’nun sakatlığı önemli. Tello’dan da Denizli’nin memnun olmadığı belli. Hoca, Holosko ve Tello’dan birini gönderecek veya donduracak gibi görünüyor. Bu arada sürpriz bir gelişme olur ve Bobo’ya, Avrupa’dan teklif gelirse yabancı kontenjanı otomatikman boşalacak.
Benim futbol görüşüme göre işler iyi giderken dönen çarka çomak sokmaya gerek yok. Bu nedenle mevcut kadroyla devam edilmeli. Birisi feda edilecekse bu oyuncu Delgado da olabilir. Zaten sakatlıktan çıktığı için takıma girmesi de belli süre alacaktır. Ayrıca Yusuf ve Tabata’nın da aynı tip oyuncular olduklarını göz önünde bulundurmak lazım.