WASHİNGTON
Washington’a giderken  Başbakan’ın uçağında ABD’ye giderken, hem kendisiyle uzun uzun konuşup ne düşündüğünü öğrendim, hem de Dışişleri Bakanı Davutoğlu, AB müzakerecimiz Bağış ve diplomatlarımızla hemen hemen herşeyi konuştuk. Ancak Meksika’ya -çok istememe rağmen- gidemedim. Ana Haberi uzun süre bırakamazdım. Üzülmedim de değil...
Yolda çok şey öğrendim.
Önümüzdeki yazılarda bunları size aktaracağım.
Bugün, Washington’da Başbakan Erdoğan’ın çeşitli kuruluştaki konuşmalarının genel bir analizini yapmak ve izlenimlerimi aktarmak istiyorum.

İsrail konusunda inanılmaz bir duyarlığı var...
Beni en çok şaşırtan, Başbakan’ın Washington gibi bir başkentte, İsrail konusundaki sert tutumunu sürdürmesiydi. Zira Washington, yahudi lobisinin adeta başkentidir. Özellikle Türkiye gibi bölge ülkelerin ABD ile ilişkileri bu lobinin gözetimi ve baskısı altındadır. Yahudi lobisi burada “astığı astık, kestiği kestik “dir.
Ancak gelin görün ki, Erdoğan hiç oralı değil.
Yine açtı ağzını, yumdu gözünü...
Besbelli ki, iki olay Erdoğan’a çok dokunmuş.
Bunlardan biri, Gazze’nin bombalanması. Diğeri de, kendisinin İsrail ziyareti sırasında, Gazze’ye giderken sınırda yaklaşık yarım saat bekletilmesi.
İsrail yönetiminin, kendisine “merak etmeyin Gazze’den çekileceğiz” dedikten sonra bombardımana başlaması, Erdoğan’a çok dokunmuş. Aldatıldığına inanmış ve bundan dolayı da hala hiddeti geçmiş değil.
Yine, Yahudi lobisinin başkentide İsrail’e verdi veriştirdi.
Kendi kendime “Ne gerek var ki...”diye sordum.
Bu konuda ki görüşü zaten biliniyor. Zaten Davos’taki “One minute”olayı yeterince etkili oldu. Arap dünyasında büyük prim topladı.
Artık yetmez mi ?
Hayır, yetmiyor.
Belki de bir başka hesabı var. İşin o yanını bilemiyorum. Bildiğim ve gördüğüm, İsrail’in üstünde bu kadar tepinmenin ne Türkiye’ye ne de Başbakan’a artık prim getirdiğidir.
Aslında İsrail konusunu, genelde elindeki yazılı metnin dışına çıkıp anlatıyor. “Bakın ben açık sözlü bir insanım ve duygularımı da açıkça söylerim. Başkaları gibi saklamam. Bundan dolayı kızmayın.” diyerek başlıyor ve ardından verip veriştiriyor. Bleki kendi açısından, gerçekten içten ve gerçekten duygusal bir tepki gösteriyor, ancak bu tip yaklaşımlara alışmamış olan Uluslarararsı kamu oyu  şoke oluyor.
Acaba, sürekli şekilde kendi doğrularını söylemek, genelde gerçek amacını saklayan bir Uluslararası kamu oyunda kendi doğrularını tekrarlamak, ne derece doğrudur bilemiyorum.
Eminim Başbakan da bu gerçeği biliyordur. Tekrarladığına göre de bir bildiği vardır. Ancak benim gibi, birçok çevre de anlayamıyor.

Avrupa Birliğini, Amerika'da dövmek acaba ne oranda doğru?
Başbakan’ın ABD’deki diğer konusu da, Avrupa Birliği idi.
İsmen söz etmese dahi, Sarkozy ile Merkel’i öylesine sert kelimelerle eleştirdi ki, Amerikalılar dahi şaşırdılar.
Aynı konuşmayı Almanya veya Fransa’da yapsa, emin olun bu kadar tepki toplamazdı. Ancak Washington’da yapması, buradaki Alman ve Fransız Büyükelçiliklerini ayağa fırlattı. Fransız Büyükelçiliğinin, Türkiye’yi çok iyi tanıyan bir memurunun tepkisi bu açıdan çok ilginçti.
Bu konuda da Başbakanı anlayamadığımı söylemeliyim.
Mutlaka kendine göre bir hesabı vardır.
Bu yaklaşımla bir yere varabileceğinden emindir. Ancak, Uluslarararsı kamu oyunun etkili bir bölümünün de bu yaklaşımı pek anlayamadığı ortada...
                                
Gezisini kesip, neden geri dönmedi...
Buradayken, Türkiyeden yansıyan en önemli sorulardan biri de, Başbakan’ın neden gezisinin Meksika bölümünü iptal edip Türkiye’ye dönmediği idi.
Ben de çok merak etmiştim. Zaten bu konudaki soruyu da ilk ben sormuştum.
Yaptığı açıklama önemliydi.
Geziyi kesmesi, Pkk’nın ekmeğine yağ sürdürecekti.
Türkiye Cumhuriyeti Başbakanını geri getiren bir örgüt olduğunu ilan edcekti.
Başbakan “Hayır, bu keyfi onlara vermem” dedi ve yoluna devam etti.
Bence doğrusunu yaptı.