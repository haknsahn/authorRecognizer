İkinci doktor görüşü teşhis için çok önemli 

Yıllardır ailenizden biri gibi olan doktorunuzdan sonra başka bir hekimden görüş almanız gerekirse üzülmeyin. Önemli olan sağlığınız! 
Güvenli ama daha az güvenli bir tedaviyi mi, yoksa riskli ama büyük olasılıkla daha iyi bir tedaviyi mi tercih edersiniz? 
Bu soruya cevap vermenin kolay olmadığını biliyorum. Çünkü tıp, bir bilim dalı olduğu kadar sanat dalı da... İşte bu nedenle sağlığınızla ilgili büyük bir karar (farklı bir görüşe ihtiyacınız olan küçük bir karar da olabilir) verirken birden fazla uzmanın görüşünü almanız gerekir. 

TEDAVİYİ DEĞİŞTİRİR 
Aslında her üç vakadan birinde, ikinci bir görüş, tedaviyi büyük oranda değiştiriyor. Hatta bazen ikinci bir görüş, teşhisi bile değiştirebiliyor. Yanlış teşhisi sadece kötü ya da işini bilmeyen profesyoneller koymuyor çünkü yüzlerce hastalık aynı belirtilere sahip olabiliyor. Bazı insanlar, Londra'ya mı Paris'e mi tatile gideceklerine bir türlü karar veremeyince bile en azından 10 kişiyi arayıp sorarken, ikinci doktor görüşü konusunda çekimser kalıyor nedense! 

SON DERECE NORMAL 
Peki, sizi durduran ne? Kendi doktorunuzu kırmaktan mı korkuyorsunuz? Oysa ikinci bir görüş almak, el yıkamak kadar rutin bir iş olmalı. Eğer doktorunuz ikinci bir görüş almayı gereksiz görüyorsa, bu zaten onu değiştirmeniz gerektiği anlamına gelir. Para konusunda endişeleniyor da olabilirsiniz çünkü bazı sigorta şirketleri ikinci doktorun parasını ödemiyor. Ama neyin altına gireceğinizi bilmek, hayatınızı kurtarabilir ya da kendinizi daha rahat hissetmenizi sağlar. Bizce sağlığınız ikinci, hatta üçüncü bir görüşü hak ediyor.

