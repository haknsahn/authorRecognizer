Hücreyi büyütün PKK üstlenmesin 

TOKAT'taki saldırıyı PKK'nın üstlenmesi bazılarını "çok üzdü".
Çünkü onlara göre, Ergenekon'un hâlâ içeri atılmayan kanadı yapmıştı bu saldırıyı.
PKK "Biz yaptık" deyince bozuldular.
Ama hâlâ inanmış görünmüyorlar.
"Yok canım, PKK böyle eylem mi yapar" diyorlar.
Zannedersin hepsi terör uzmanı. Biri şöyle diyor: "PKK yaptıysa üstlenmek için niye bekledi."
O kadar bilgisizler ve o bilgisizlikle öyle iddialı yorumlar yapıyorlar ki, güleyim mi, kızayım mı bilmiyorum.
Bakın beyler, okuyun da cehaletiniz gitsin. Okuyun da, her terör örgütünü, tek bildiğiniz Ergenekon zannetmeyin.
PKK hain bir terör örgütüdür ama ne yazık ki "ciddi" bir terör örgütüdür.
Bu örgütün iki tür eylemi vardır.
Birinde örgüt yönetimi bir eyleme karar verir. Bununla ilgili görevlendirmeleri yapar, eylem yapılır yapılmaz da PKK eylemi üstlenir.
Bir diğer eylem türünde ise PKK'nın sağda solda dolaşan başıboş teröristleri vardır.
Bunlar fırsat buldukları anda örgütün konseptine uygun bir eylem yaparlar. Bunu merkeze bildirmek için çok aşamalı bir prosedürleri vardır.
Örgüt eylemi, ancak bu çok aşamalı prosedür tamamlandıktan yani eylemin bilgisi yönetici kadroya ulaştıktan sonra üstlenir.
PKK'da eylemi yapan teröristin, en yakın basın kuruluşunu arayıp "Biz yaptık" deme yetkisi yoktur.
Eğer bir terör örgütü mensubu böyle bir şey yaparsa, en kısa sürede örgüt diliyle tasfiye edilir. Yani öldürülür.
Terör örgütünün, eylemi birkaç gün gecikmeyle üstlenmesinin nedeni budur.
Bazılarının, eylemi PKK'nın üstlenmesinden çok rahatsız olduğunun farkındayım.
İmralı'dan rica ederlerse PKK bundan sonra yapacağı eylemleri üstlenmez, iş Ergenekon'un üzerine kalır.
Acaba Öcalan'ın hücresi biraz büyütülse, bir de plazma TV verilse örgüt buna yatar mı!

Adalet Bakanı hukuk bürosu açar mı?

ÖNÜMDE bir davetiye var. İsmi lazım değil bir hukuk
bürosunun açılış davetiyesi. Daha doğrusu bir hukuk,
danışmanlık ve avukatlık bürosunun açılış davetiyesi.
“Bize ne” diyeceksiniz, biliyorum. Demeyin. Gerisini okuyun.
Hukuk bürosunun açılışı kimin himayesi ve teşrifleriyle
yapılıyor biliyor musunuz?
Adalet Bakanı’nın.
Şaka yapıyorsam ekmek çarpsın.
Türkiye Cumhuriyeti Adalet Bakanı, bir hukuk bürosunun
açılış davetine katılıyor ve bu davetiyeye yazılıyor.
Adalet Bakanı Sadullah Ergin’in bu davetiyeden haberi
var mı bilmiyorum.
Ancak bir Adalet Bakanı’nın, bir hukuk bürosunun açılışına katılmasının çok doğru bir hareket olmadığını biliyorum ve bu kararını gözden geçirmesini diliyorum.

İmralı kendini rahat hissetmesin

DTP kapatıldı. Şaşıran varmı? Bence yok. DTP de, PKK da
kapatılmak için ellerinden geleni artlarına koymadılar. Kapanmak için ne gerekiyorsa yaptılar.
AnayasaMahkemesi kapattı.
Kapatmayabilirdi.
Çünkü Anayasa Mahkemeleri her zaman hukuki kararlar
almazlar. Siyasi kararlar da alırlar ki, bunda eleştirilecek bir şey yoktur. Siyasi parti davaları
siyasidir.Anayasa Mahkemeleri de öyle. Kapatmasaydı “siyasi karar” almış olurdu. Kapattı “hukuki karar” almış oldu.
DTP-PKK’nın başı göğe ermiştir. Çünkü istedikleri buydu.
Kapanmak, sonra dönüp “Bize legal siyaset alanı kapatıldı. Bundan sonra ne yapsak mubahtır” demek, bunu koz olarak kullanmak istiyorlardı ve Türkiye Cumhuriyeti’nin sabrını test ediyorlardı.
Şimdi layıklarını buldular. Kendilerine tavsiyem, bu testi daha fazla uzatmamaları.
Çünkü bumillet Kürt’üyle, Türk’üyle sabırlıdır.
Ama sabır taştımı kötü olur.
Yarın öbür gün iyice tepesi atarsa döner İmralı’dakini de
asıverir. Hiç kimse “Olmaz” diye güvenmesin. Nasıl ki, “Asmam” kararını alma cesaretini gösterebildiyse bu devlet, tersini de rahatlıkla yapar.
Türkiye’de herkes kendisine verilen şansları iyi kullansın.
Legal siyasette de, illegal olanda da!
Not: Kendi kapatılma davası sürecinde ve bitiminde parti
kapatmayla ilgili yeni düzenlemeler yapacağını söyleyen
Adalet ve Kalkınma Partisi bu noktada hiçbir düzenleme
yapmayarak topu tamamen AnayasaMahkemesi’ne bıraktı.
Mahkeme de bu kez siyasi bir karar almamayı tercih etti.